# Zadanie 6 (Lodičky)
 
Cieľom zadania je naprogramovať strategickú hru Námorná bitka, v ktorej bojujú proti sebe námorné flotily 2 hráčov rozmiestnené na hernej mriežke. Pred začiatkom hry má každý hráč k dispozícii svoju námornú flotilu, ktorá pozostáva z viacerých plavidiel rôznych veľkostí. Najprv si každý hráč rozmiestni svoje plavidlá na hernej mriežke. Hráči si navzájom nepoznajú polohy plavidiel. Hra je ťahovo orientovaná, t .j. hráči sa striedajú a v každom ťahu hráč zadá súradnice strely (napr. B4), ktorá buď zasiahne nepriateľské plavidlo alebo dopadne do vody. Zásahy si obidvaja hráči poznačajú na svojej hernej mriežke. Hra pokračuje až pokiaľ niektorý z hráčov nezničí všetky plavidlá v protivníkovej flotile. Hra môže mať viacero modifikácií (rôzne druhy striel, ktoré sú schopné zasiahnuť väčšiu plochu v hernej mriežke, iné typy plavidiel, extra herné pravidlá a pod.).
